Задача 1.
Интересно число е естествено число, което се дели без остатък на сумата на своите
цифри. Например числото 410 е интересно, тъй като 4 + 1 + 0 = 5 е делител на 410. Напишете
функция, която проверява дали дадено естествено число n е интересно.

Задача 2.
Напишете функция, която връща като резултат сумата от целите числа в интервала
[a,b] (a и b са две дадени естествени числа, a<=b), които са от вида 4k+1 (k е цяло число) и в
десетичния запис на които се съдържа цифрата 6.

Задача 3.
Напишете функция, която за даден списък l, елементите на който са непразни
списъци от числа, връща като резултат списък от тези елементи на l, които представляват
аритметична прогресия (числова редица, в която всяко число след първото се получава, като
към предишното се прибавя една и съща константа).

Задача 4.
Дефинирайте функцията sin n x, която приема целочисления аргумент n и реалното
число x и връща n-тата частична сума на развитието в степенен ред на функцията sin(x)

Задача 5.
Нека са дадени две едноаргументни числени функции f и g и списък от числени
стойности xs. Ще казваме, че функцията f доминира g върху множеството xs, ако за всяко x ∈ xs
е вярно, че |f(x)| ≥ |g(x)|. Дефинирайте функцията dominates f g xs, която връща резултата от проверката дали функцията f доминира g върху множеството xs.
